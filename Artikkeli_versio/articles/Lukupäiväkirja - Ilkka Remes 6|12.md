#### Ilkka Remes, 6/12  - Lukupäiväkirja

Aloitettu: 21.8.2019



21.8.2019 Sivut 1-24

Eversti Borislav Jankovic on tuomittu Haagin sotaoikeudessa vankeuteen. Hänen ja hänen perheensä mielestä syytteet olivat väärät. Borislavin lapset Vasa ja Radovan päättävät vapauttaa isänsä. Veljeksillä on entuudestaan rutkasti kokemusta voimankäytöstä: Vasa on ryöstänyt kolme rahankuljetusautoa jäämättä kiinni ja Radovan on toiminut armeijassa. Edesauttaakseen isänsä vapauttamista he kaappaavat panttivangiksi vanginvartija Mikon raskaana olevan vaimon Helin.

Sisään tunkeutui kaksi miestä, kummankin kasvoja peitti kommandonaamio. Toinen miehistä nosti esiin kiiltävän mustan metalliesineen.  Heli tajusi tuijottavansa pistoolin piippua.

Mikko pakotetaan päästämään Borislav vapaaksi. Matkallaan Borislavin sellille Mikko soittaa vankilan johtajalle Pekka A. Laineelle ja kertoo kiristäjien vaatimukset: älkää soittako poliisille, älkääkä seuratko. Laine lähtee kuitenkin uhmaamaan näitä käskyjä, mutta pyrkii samalla turvaamaan Helin turvallisuuden.  



28.8.2019 Sivut 24-46

Valmiusyksikkö Karhun neuvottelija Johanna Vahtera saapuu paikalle, kun poliisi pysäyttää pakoauton piikkimatolla. Kaappaajat vaativat uutta autoa uhaten Helin hengellä. Karhun tarkka-ampujat saapuvat paikalle tarkoituksenaan eliminoida kaappaajat auton vaihdossa. Poliisi ehtii asettaa vain GPS-paikantimen, mutta ei kuuntelulaitetta. Kaappaajat skannaavat auton eivätkä löydä mitään, mutta epäilevät GPS-paikanninta. Tässä autojenvaihdossa Heli lähtee kuitenkin juoksemaan pakoon ja Vasa lähtee hänen peräänsä. Tästä seuraa tulitaistelu.  

Samassa metsästä kajahti laukaus ja sekunnin murto-osaa myöhemmin toinen. Jo ensimmäinen laukaus oli saanut Vasan vaistomaisesti pysähtymään. Hän laukaisi refleksinomaisesti oman aseensa, ensin kohti panttivangin jalkoja ja sitten kohti metsää, laukausten suuntaan. Ehtimättä ajatella yhtään selkeää ajatusta hän tulitti lyhyen sarjan metsään ja palautti katseena panttivankiin, joka oli lyyhistynyt ojan reunalle.

En olisi olettanut, että Radovan kuolee, mutta näin tapahtuu. Vasa ampuu tästä suivaantuneena Heliä jalkoihin. Vasa onnistuu pelastamaan isänsä mukaan ja juoksemaan metsään, mutta isällä ei ole lääkkeitänsä ja Vasa joutuu hylkäämään hänet. Tästä alkaa Vasan yksinäinen kamppailu, mutta oletan hänen jäävän kiinni poliisille.



4.9.2019 Sivut 46-60

Vasa ajaa pikaveneellä Suomesta Ruotsiin, jossa hänellä on asunto. Perillä hän nukkuu kokonaisen vuorokauden yhtäjaksoisesti. Käydessään veljensä Radovanin asunnossa Vasa kohtaa poliisit, jotka tulevat yleisavaimella sisään.

Joku väänsi avainta lukossa. Hän otti vaistonvaraisesti pari nopeaa askelta piiloutuakseen, mutta pysähtyi sitten paikalleen. Oli viisainta käyttäytyä mahdollisimman normaalisti, oli tulija kuka tahansa.

Vasa onnistuu sepittämään uskottavan alibin itselleen, mutta joutuu sotkemaan siskonsa mukaan. Siskolleen hän ei kuitenkaan kerro omaa osuuttaan Suomen tapahtumista. Oletan, että sisko saa kuulla vasta kirjan lopussa, mitä oikeasti on tapahtunut.



7.9.2019 Sivut 60-110

TERA:sta EU:n rikostiedusteluyksiköstä tutkintaan saapuu Antti Korpi. TERA oli ollut mukana isä Jankovicin kiinniotossa. Antti Korven keskustellessa Johanna Vahteran ja Axel Navarron kanssa, Vasa ajaa tiiminsä luo toisella puolen Ruotsia. Tämä tiimi on tehnyt rahankuljetusautojen ryöstöt, joissa Vasakin oli mukana. Koplaan kuuluu Vasa, Danilo, Toma, Slobo ja Zlatan. Kaikki ovat serbejä. Samaan aikaan Johanna Vahtera kuulustelee Milaa, joka ei keskustelusta päätellen kunnioita veljensä tekoja, mutta pysyy vaiti niistä. Mielestäni hän tulee murtumaan 50 sivun sisällä poliisille. Antti Korpi päätyy seuraamaan Jankovicia vahingossa kuullun MP5 keskustelun ansiosta. Tässä hänelle alkaa valjeta Vasan oikea luonne.

Kirjan nimi alkaa selventyä, koska Vasa keksii pirullisen suunnitelman keskustellessaan Slobon tyttöystävän kanssa. Vasa aikoo kaapata koko Suomen tärkeimmät merkkihenkilöt kerralla, itsenäisyyspäivän linnanjuhlissa.  

Vasa liikutti kursoria ruudulla ja antoi katseensa vaeltaa Keltaisessa salissa. Sieltä hän siirtyi Goottilaiseen saliin. Presidentinlinnan virtuaaliesittely oli toteutettu suomalaisella täsmällisyydellä. Kuvien resoluutio oli niin hyvä, että zoomaamalla sai poimittua esiin tarkkojakin yksityiskohtia.

Vaikeinta on kuitenkin saada koko tiimi suunnitelman puolelle, koska riskit ovat suuremmat kuin vanhassa Eskilstunan suunnitelmassa. Samoihin aikoihin paikalle saapuu poppoon tuntema hakkeri, joka ehdottaa omaa suunnitelmaansa, mutta saa heikosti kannatusta.  



11.9.2019 110-142

Ennusteeni Milan murtumisesta hälvenee nyt, sitkeä tapaus. Vasa sabotoi Eskilstunan suunnitelmaa lähettämällä Securitakselle anonyymin viestin, jossa varoittaa tulevasta ryöstöstä. Ollessaan Helsingissä Vasa saa Johannalta soiton, jossa hän kysyy muun muassa Jankovicin sijaintia. Tähän Vasa valehtelee olevansa Turussa, mikä johtaa poliisin operaation jäljille, mutta kuitenkin liian myöhässä. Vasan ollessa Serbiassa veljensä hautajaisissa hän keksii tavan hämätä poliisia. Koko muu kopla paitsi Vasa kuolee tekaistusti auto-onnettomuudessa. Vahtera tajuaa itsenäisyyspäivänä laivan sumutorven ansiosta, että Jankovic oli oikeasti Helsingissä. Tästä tulee johtopäätös hänen vankilassa sanomansa virkkeen kanssa: “Tiedä vaikka Suomen presidentti armahtaisi sinut”, että hän yrittää iskua Presidentinlinnaan.

Mitä Vasa olikaan sanonut isälleen nauhalla, joka oli äänitetty Kakolassa: “Kyllä sinä vielä täältä ulos pääset. Tiedä vaikka Suomen presidentti armahtaisi sinut.”



13.9.2019 142-170

Itsenäisyyspäivien juhla, iskun aika. Jo kohteeseen ajamisen aikana huomaa kuinka serbikoplalla nousee isänmaallisuus päähän. Vasa ja Danilo saadaan kiinni Johannan nopeiden hoksottimien ansiosta. Samalla selviää Jasmin Rannan tausta: adoptoitu ja kotimaana Romania. Hän on saanut tehtäväkseen seurata television ääressä kaappaajien vaatimusten toteuttamista, josta poliisi ei vielä tiedä. Kiinniotetut vaaditaan kuitenkin muun tiimin pakotteesta presidentinlinnaan. Poliisi on kuitenkin ehtinyt jo hämmästellä aseistuksen määrää.

Johanna seisoi kotinsa eteisessä ja kuunteli poliisipäivystäjän savolaisella nuotilla antamia tietoja pysäytetystä ajoneuvosta. Kaksi ulkomaalaista miestä oli jäänyt kiinni Unioninkadulla mukanaan erittäin raskasta aseistusta: Kalashnikov, MP5, kranaatteja.  

Antti Korven juhliessa perheensä kanssa itsenäisyyspäivää Belgiassa, hän saa puhelun Vahteralta ja kiirehtii ensimmäiseen Suomesta lähtevään lentoon.



15.9.2019 170-186

Danilo ja Vasan kuljetus, kusisin homma kenelle tahansa: kaksi sotilasta pukee rynnäkkövarustusta pakettiauton takakontissa ja joutuu kaahaamaan presidentinlinnalle ollessaan jo pahasti myöhässä.

Oopperan kohdalla Niemi vilkaisi uudelleen peiliin ja kavahti. Kyyditettävät olivat jo vetäneet päänsä yli musta, vain silmät näkyviin jättävän kommandomaskin. Miesten muodonmuutos oli täydellinen. He kuljettivat nyt kahta täydessä taisteluvarustuksessa olevaa sotilasta.

Saartorengasta joudutaan linnan ympärillä laajentamaan, jotta toimittajia ei pursua panttivangeiksi ovista ja ikkunoista. Turvamies Sjöholm yrittää presidentinlinnan sisällä kunnianhimoista operaatioita presidentin pelastamiseksi salaisen pakoreitin kautta. Matkalla hän kuitenkin haavoittuu Zlatanin luodista hyvin vakavasti kaulaan ja pakoyritys tyssää siihen. Karhu-erikoisyksikkö otetaan mukaan rakennuksen ulkopuolelle suunnittelemaan pelastamista.  



16.9.2019 186-220

Terroristit kantavat pienen armeijan aseistusta mukanaan. Heillä on jo kranaattikonekivääri ja kevyt kertasinko. Tästä poliisit toteavat, että Suomeenkin saatiin kunnon terroristeja.  

“Kun ottaa huomioon kaappajien aseistuksen, meidän on esitettävä virka-apupyyntö pääesikunnan päivystäjälle. Kolme Pasia tänne, yksi Bemari valmiuteen”

“Bemari?” sisäministeriön poliisiosaston virkamies kysyi.

“BT-2. Rynnäkköpanssarivaunu. Emme pysty muulla tavoin lähestymään linnaa.”

Poliisi ei kuitenkaan saada pyydettyä oikeasti asiaa osaavaa erikoisjoukkoa apuun ulkomailta. Haavoittunut turvamies heitetään presidentinlinnasta ulos ja hän pääsee kunnon sairaanhoidon piiriin. Lajittelu alkaa. Vasa ohjaa vähempiarvoiset vieraat ulos ja korkea-arvoiset pääsevät peilisaliin. Tämä lajittelu ajetaan suorana televisioihin. Tästä Johanna hoksaa, että sieppaajia autetaan ulkopuolelta käsin. Poliisi saa samalla käsiinsä pohjapiirustuksen rakennuksesta.



16.9.2019 220-252

Johanna toteuttaa turvamiehen yrityksen, mutta toiseen suuntaan. Vahtera luikahtaa presidentinlinnaan sisään ja vaihtaa asunsa Heinosen vaimon kanssa. Rakennuksen sisällä alkaa näkyä serbien osalta halpamaisesti politiikkaa ja serbien huonon elämän pohdintaa. Outo teknikko ilmestyy myös kuvaan. Teknikon epäilen kuuluvan Venäjän puolelle, koska hän saa niin paljon tietoa ja vihaa samalla suomalaisia.  

Teknikko avasi vetistävät, aavistuksen punoittavat silmänsä ja palautti katseensa kuvaruutuun, jossa näkyi Presidentinlinna Etelärannasta päin kauko-objektiivilla kuvattuna. Lämpökameraotoksessa näkyivät myös pimeät kohdat ja niissä piileskelevät poliisit. Teknikko hymähti. Hän ei arvostanut suomalaista poliisia, eikä suomalaisia ylipäätään.

Taas lisää materiaalia ajetaan valtakunnanverkkoon. Sieppaajien uusin lähetys on etukäteen kuvattu videonauha, joka on osittain propagandaa ja osittain totta.

Borislav Jankovic vaaditaan vihdoinkin presidentinlinnaan.



17.9.2019 252-274

Borislav Jankocic saapuu. Hän ei kuitenkaan hyväksy lapsensa toimia. Sieppaajat esittävät vaatimuksen kolmesta bussista ja yhdestä Airbusista, vihdoinkin (kyllä he varmaan liikkua suunnittelivat).

Vasan ääni kuului edelleen: “Ja toiseksi järjestätte Finnairin ison Airbusin valmiiksi Helsinki-Vantaalle. Aikaa on kaksi tuntia tästä hetkestä lukien.”

Antti Korpi saapuu Suomeen juuri, kun lentokonetta aletaan valmistelemaan kaappaajille.  



17.9.2019 274-310

Airbusin valmistellussa keksitään tehdä väliseinä koneen peräosaan, jonne menee kolme Karhu-ryhmän jäsentä. Bussien lähdössä Vasa vaatii Jasminin koneeseen odottamaan, koska on saanut Jasminilta puhelun poliisin asuntoon tunkeutumisesta. Jankovicin vaadittua sikimihappoa, Antti Korpi menee koneeseen neuvottelemaan asiasta. Neuvottelut eivät edisty ja sikimahappo on pakko toimittaa panttivankien turvallisuuden takia.  

“Kykenemme suostumaan moneen asiaan, mutta emme Tamiflun raaka-aineen toimittamiseen Se ei ole meistä riippuvaista, emme -”

“Alas sieltä tai ammun panttivangin.”

Sikimihappoa käytetään Tamiflu-tabletteihin, jotka ovat lääkkeitä lintuinfluenssan versioon, joka leviää ihmisestä ihmiseen.



18.9.2019 310-340

Väliseinän takana piilottelevat erikoisjoukot paljastuvat irtonaisen ruuvin takia.

Zlatan nosti sormen huulilleen ja osoitti peukalolla takanaan olevaa seinää. Kaikki kolme kohottivat aseensa. Zlatan kääntyi nopeasti ja potkaisi saappaallaan voimakkaasti seinään. “Ulos!” hän karjaisi. “Heti! Tai kuolette sinne rotankoloon!”

Kaikki ollaan teloittamassa, kunnes Vasa päättää antaa kahden muun mennä ja jättää yhden panttivangiksi. Lennolla Vasa kertoo siitä, kuinka Suomen ei pitäisi liittyä Natoon. Onkohan tämä ollut sieppauksen koko syy. Lentokone liitää itää kohti. Venäjä ei kuitenkaan kuittaa millään lailla suomalaisten ilmoitusta siepatusta koneesta, mikä aiheuttaa Suomessa paniikkia. Antti Korpi soittaa Rochen yhtiön varapääjohtajalle Xavierille sikimihappoerän ostamisesta. Xavier ei suostu antamaan sikimihappoerää sieppaajien haltuun.



18.9.2019 340-353

Antti joutuu toimimaan ikävimmällä mahdollisella tavalla, väkipakolla, saadakseen sikimihapon. Sikimihappolasti on Ruotsissa. Hän ottaa Ruotsin kollegansa Navarron mukaansa, mutta valehtelee hänelle halpamaisesti lastin sisällöstä. Korpi pääsee hyvin vartioituun varastorakennukseen kertomalla olemattomasta pommiuhasta. Saadakseen lastin hän joutuu aseella uhaten pakottamaan Navarron ja vartijan auttamaan.

Samassa trukin taakse ilmestyi kolmas vartija. “Mitä täällä oikein tapahtuu?” hän kysyi ja astui muutaman askeleen lähemmäksi koppia. Mies jähmettyi saman tien paikoilleen nähdessään Antin osoittavan häntä aseella.



19.9.2019 353-375

Johanna tempaisee Karhuryhmän piilottaman 22 kaliiperisen pistoolin käteensä. Hän uhkaa eversti Jankovicia aseella. Poliisin kiristys saada lentokoneen suunta muutettua ei onnistu, koska yksi serbeistä lyö MP5:n tukilla Johannaa. Tässä Johannan ase laukeaa ja luoti osuu everstiin. Välittömästi Zlatan, joukon sadistisin ja häijyin painaa veitsen Vahteran kurkulle. Vahtera pelastuu kuolemalta vain, koska päätyy ensiaputaitoisena auttamaan isä Jankovicia. Zlatan käy tappamassa koneeseen jätetyn panttivankipoliisin, koska hän haluaa antaa varoituksen mahdollisille vielä piilossa oleville poliiseille.  

Vasa tuijotti Zlatanin kättä, jossa oli veitsi. Zlatan pyyhkäisi punaisen terän puhtaaksi reiteensä ja työnsi veitsen pohjekoteloon. Yhtäkkiä koneeseen oli laskeutunut painostava hiljaisuus.

Antti Korpi pääsee kuskittoman pakettiauton luo, jonne hän lastaa Navarron kanssa arvolastin. Auton ovet sulkeutuvat tämän jälkeen sähkölukolla ja tulee viesti, että autoon ei saa kajota tai se räjähtää. Taas uusi kiristysväline.
Borislav Jankovic kuolee juuri laskeuduttaessa Moskovaan sairaalahoitoa varten. Kone hipaisee kiitorataa ja nousee uudestaan, yllättävän käänteen seurauksena. Zlatan on jo tappamassa Johannan, mutta Vasa estää häntä.  



19.9.2019 375-400

Roche aikoo ostaa ryöstetyn sikimihapon takaisin timanteilla. Timantit ostettuaan Roche ja Antti suuntaavat Koillis-Puolaan ja tiputtavat timantit laskuvarjolla lentokoneesta.

Samalla kun pienen liikesuihkukoneen jylinä alkoi hiljalleen vaimentua, Marek seurasi valkoisen laskuvarjon rauhallista leijailua öisellä taivaalla. Varjon väri oli hänen määräämänsä.

Tästä Korpi suuntaa Minskiin Valko-Venäjään panttivankeja vastaan.



20.9.2019 400-428

Timantit Marek vaihtaa rahaksi myymällä ne hylätyllä maatilalla rikkaalle huumorimiehelle. Lentokone laskeutuu, ja erikoisjoukot piirittävät sen. Sieppaajat pakenevat autolla ottaen mukaansa vain Venäjän suurlähettilään ja Suomen presidentin. Vahtera hämmästyy Valko-Venäjän vähäistä voimankäyttöä ja pakoauton haavoittumattomuutta.

Äkkiä alkoi kuulua ammuskelua, ja Johanna näki leimahduksia panssariautojen takana... Johanna katsoi bussin etääntymistä epäuskoisena. Ajoneuvo ei näyttänyt edes kärsineen kummempia vahinkoja.

Ennen serbien pakoa Heinonen piilottaa salakuuntelu- ja paikannuslaitteen kaapparin taskuun. Antti Korven saapuessa Minskiin käy ilmi, kuinka huonosti suomalaisia kohdellaan. Sieppaajat taas pääsevät huvilaansa, jossa heitä odottaa täysin uusi elämä.  



20.9.2019 428-450

Antti Korpi seuraa Johanna Vahteran kanssa paikannuslaitetta huvilalle. Huvilalla Korpi kuulee, että Venäjä tuki operaatiota. Ennusteeni siitä, että motiivina on Suomen pelottelu pois Natosta käy toteen.

“Ajatelkaa asioiden mittasuhteita... Te saitte mitä halusitte, te saitte ratkaistua valtioluokan strategisen ongelman, ja nyt meillä on oma yksilötason strateginen ongelma... Te saatte Suomen pysymään lähivuodet irti Natosta. Luulisi, että siitä hyvästä meidänkin pieni ongelmamme järjestyisi. Vain yksi uusi henkilöllisyys.”

Huvilassa tiimi hoksaa, ettei Jasminilla ole uutta identiteettiä. Kuin tilauksesta Zlatanin Venäjän yhteyshenkilö saapuu paikalle. Hänellä kuitenkin on mukana toinenkin henkilö. Alkuperäinen suunnitelma tulijoilla oli periä velka aseista ja passeista. Volodja ja hänen ystävänsä ovat kuitenkin ampumassa kaikki helppojen rahojen toivossa, mutta Korpi on rakennuksen ulkopuolella kuuntelemassa tilannetta, ja saapuu paikalle sekä teloittaa Volodjan. Paetessaan paikalta Vasa ja presidentti mukanaan he törmäävät autoon, josta heitä ammutaan. Antin nopea tulitus takaa-ajavan auton renkaisiin pelastaa kaikki varmalta kuolemalta.



20.9.2019 450-463

Suomessa Antin ja Johannan tavatessa Johanna on täysin murtunut. Koko jupakan jälkeen mielipidekyselyn tuloksena 91 prosenttia suomalaisista suomalaisista vastustaa Natoon liittymistä. Vahtera ei kuitenkaan paljasta syytä suruunsa, mutta kahvilassa televisiosta tulee etukäteen kuvattu nauha. Nauhalla presidentti Koskivuo kertoo, että valtiojohto tulee toimimaan kansan mielipidettä vastaan.  

Presidentin äänessä ei ollut jälkeäkään imelästä, maailmaa syleilevästä sävystä, joka sitä oli hetkeä aiemmin värittänyt.

“Vastuunsa tunteva valtiojohto joutuu toisinaan tekemään ratkaisuja vastoin kansan enemmistön mielipidettä.”

Nauhan jälkeen tulee uutinen, jossa kerrotaan, että presidentti on murhattu. Tappajana on Venäjän tiedustelupalvelun Teknikko. Presidentin kuolema oli Vahteran surun syy. Vasa on päätynyt viimeinkin vankilaan lusimaan tuomiotansa. Ennustukseni kiinnijäämisestä meni nappiin.



Loppupohdinta



Ennakointini onnistuivat osittain, mutten ehtinyt tehdä niitä niin paljon kuin olisin halunnut. Kieli kirjassa oli hyvin laadukasta. Kirja tempaisi hyvin helposti mukaansa, kuten muutkin Ilkka Remeksen kirjat. Aina ei vain pystynyt tempautumaan juonen mukaan, ja vain lukea sataa sivua putkeen. Teoksen lukemisen jälkeen aloin pohtia Suomen Natoon liittymistä. Pitäisiköhän? Kirjan kieli oli hyvin selkeää, mutta samalla rikasta. Kuitenkaan kuvauksia ei esiintynyt yhtä paljon kuin mm. Monte-Criston kreivissä. Opus oli poliittisesti kantaa ottava toisin kuin romaanit normaalisti.  
